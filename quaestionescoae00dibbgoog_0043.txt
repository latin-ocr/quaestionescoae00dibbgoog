DE CLYMENE ET CLYMENO.

Quae adhuc e fabulis assecuti sumus, haec sunt: inter eas
nationes quae ante Dores Argolicos in Co insula consederunt, e
Peloponneso advenerunt Meropes e Thessalia vero Lapithae Achaei
Minyae, quibus sese fortasse adiunxerant Euboici Abantes. Viden·
tur autem illi omnes e vetustis sedibus pulsi esse a ‘Thessalis’,
qui rursus ipsi deinde Con occupaverunt.

Doleo quod ea quae sequitur de Clymene disputatio non ad
probabilem finem perduci potest.

Meropis Coi uxorem Clymenen fuisse commemoravimus ¹); ac
re vera ei apud Coos eximium locum fuisse id quoque documento
est, quod hominum nomina saepius ab ea petita suntss). Atqui
etiam extra insulam multorum locorum in fabulis apparet Clymene
nec minus Clymenus quem nostro iure adiungere nobis videmur,
sicuti Meropem Meropen, Clytium Clytiam iuxta tractavimus.

1) Ac primum apud Minyas locum eos tenuisse certe elucet.
Minyae enim herois filia appellatur Thessala Clymene cuius lilius
Iphiclus, nepos e filia Alcimede Iason est³). Eiusdem nornen a
Stesichoro (schol. Apoll. Rhod. I, 230) Ἐτεοκλυμένη, ab Hygino
(fab. 14) Περικλυμένη traditur, quas non nisi integriores eiusdem
nominis formas esse perspicitur. Sunt vero iam omnes si qui in

sabulis Periclymene vel Periclymenus occurrunt, aequa ratione
tractandi. Atque ab illa vix quisquam separet Pheraeam Pericly·
menen, Admeti e Pherete matrem, etiarnsi non facit cum

¹) Robertus (Herm. XVIII, 441) contendit Clymenen fabulae Phaethonteae
immixtam (cs. p. 4) deberi poetae cuiusdam libidini et proprie esse ‘umbratilem
Oceanitidem’. Contra potius factum esse videtur ut a theogonicis et genealogicis
poetis desumerentur personae quaedam e certis locis certoque fabularum nexu etsi
uobis plerumque non iam accurate cognoscendis.

²) In titulis Cois reperiuntur Κλυμένη ter (Paton. et Hicks. nr. 368), Κλύ-
μενος semel (ibid. nr. 45, b).

⁸) Apoll. Rhod. 1, 233; schol. Odyss. XI, 325.

 

