...11—

parituram. Hanc vero fabulam non temere inventam esse do·
cent potissimum Coa Rheae sacra (cl. p. 65). Neque ullo modo
neglegi debet quod tota res ad Meropem ι) heroem attinet; nam
inde Meropes Iovis Rheae in Co insula colendorum principes
apparere mihi videntur. Erant autem aliis multisque Graecorum
locis de Io'vis incunabulis fabulae, quae tamen ad duas potissimum
vetustissimas sive Creticam sive Arcadicam Boeoticam redire viden-
tur; et harum rursus ex altera in alteram nonnulla transierunt 2).
Iam Meropes cognovimus et hic et illic: elucet igitur quantum
huius quaestionis istis vindicari possit ⁸). — Sed haec tota res per
se non minus cum Creta quam cum Arcadia nexum efficiat.
Spectemus igitur ceteras.

2) Meropis filia apud Coos habebatur Clytia (schol. Theocr.
VII, 5). Ad patriam eius indagandam certior quam ipsa dux est
Clytius. Sicyoni enim et Megaris et Atticae communis servatur
Clytii memoria; est autem filius Pallantis herois, qui ad Arcadiam
Achaiam Atticam Euboeam aeque pertinet (cf. Kirchner. Att. et
Pelop. p. 25-35). Rursus Eleae gentis Clytidarum res etiam
Arcadiae septentrionalem partem amplectuntur. Auctorem enim

Clytium pater Alcmaeon, filius Amphiarai ⁴), genuisse dicitur e filia
Phegei ⁵), qui in Psophide urbe sedem tenuit (Paus. VI, 17, 6); et
hic ipsum Alcmaeonem sepultum esse narrabant (Paus. Vlll,
24, 7) 6); in Elidem inde transiisse Clytium. Si quis hunc et alterum
quern paullo ante attigi, eosdem ducere iarn dubitat, reputet ne ab

1) Apud Clem. Alex. protr. ΙΙΙ, 44 (Dind.) Merops inter eos numeratur
i rimi ad deos omnino colendos homines adduxerint.

qu p¹) Totius rei singula evolvere argumenta hic longum est. Ceterum inspicias
de lovis incunabulis commentationem Schoemanni (opusc. Il, aso-263) et quae
de Arcadicis Rheae sacris fabulisque protulit Immerwahrius (Bonn. stud. p. 188 sqq.).

⁸) Non omittam rerum concentum, ut opinor, haud fortuitum, quod in Epiri
septentrionali parte et Iovis sacra clarissima et Meropum vestigia reperiuntur.

⁴) Perdignus est qui adnotetur locus in Co insula Ἀμφιαρηΐς (Paron et Hicks,
inscript. oi Cos nr. 40, a); forma nominis non Ionica, sed proprie Graeca est
(Bechtel. Goett Nachr. 1890 p. 33).

Ι) Elea Clytii mater est Triphyle (Steph. Byz. s. v. Τριφυλία).

⁰) Cf. Euripideae fabulae titulum Ἀλκμαίων ὁ διὰ Ψωφῖδος.

 

