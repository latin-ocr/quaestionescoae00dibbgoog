‚40-

esse videntur pulsi Asinaei Argolici quos aLacedaemoniis et in
Laconia exceptos esse et Messeniae urbem Asinen1) deinde voca·
tam incolendam accepisse constat?²) Haec igitur ad hos quidem
Dryopes 8) refero Iam id videamus quod nos eo fere reducit, unde
exordium fecimus. Argorum enirn arcem Larissam ascendentibus
erat Apollinis Diradiotae (i. ε, in colle positi4) templum quoda
Pythaeo, Apollinis filio, Delphis profecto primum totius Graeciae
¹ conditum esse Telesilla Argiva narravit (Paus. Il, 24, 13 35, 2) 5);
erat autern in vetustissima Argivorum sede, ubi etiam Iunonis
Minervae Iovis perantiqua constabant sacra, quae quidem ante
Heraclidas instituta esse nemo negaverit. Tamen ut Doribus istum
Apollinem vindicaret O. Muellerus (Dor. I, 85) eo, opinor, adductus
est quod Apollinis sacra curn Thessalica tum Delphicum Doribus
demum deberi arbitrabatur. Contra eorum qui nunc sunt virorum
doctorum valet sententia haec Doribus vetustiora, ab eis vero
summo studio esse accepta ⁶). Minime igitur is quem tractamus
Apollo Doricus fuerit necesse est, Ac quamquam nihil fere id curo
quod Pausanias ΙΙ, 35, 2 de Hermionensibus dicitu: τὸ τοῦ

Πυθαέως ὄνομα μεμαθήκασι παρὰ Ἀργείων, tamen propter nerium
rerum Argivorum Hermionensium Asinaeorum Apollo Pythaeus
conserendus est curn eorundem Cereris Clymenique sacris. Haec
quidem Argis vidimus Hermionam et Asinam propagata esse;
porro harum saltem urbium constant incolae Dryopes: ergo meo
iure statuere mihi videor Dryopes fuisse Argivos qui quas diximus
res illuc secum portarint. Neque huic sententiae detrimentum facit

1) Etiam Laconiae erat oppidum Asine prope Taenarum situm et ipsum a
Dryopibus occupatum (Herod. VIII, 73).

²) Paus. ΙΙ, 36, 53 IV, 8, 3.

⁸) Megarica Apollinis Pythaei vestigia (ludi festi Πυθᾶειαε C. J. G. nr. 1058;
Le Bas-Fouc. inscript. de Peloponn. nr. 42b, 43) quo pacto vere explicanda sint,
non satis certe dici potest.

4) Cf. Kirchnerum p. 45, 4.

⁶) Hinc in Rhodi urbem Lindum fluxisse facile potest Apollo Πυθαεὺς (Ross.
I. G. I. III nr. 272; archaeol. epigr. Mitt Oestr. Ung. vll, 136).

θ) Wilamowitzius Heracl. 1, 265.

ἵ) Nam potest cogitari hoc de suo eum collegIsse e Telesillae narratione.

 

